Habai.
Machi bieu, ta resa bo ta resa òf t’un bon konseho bo ta. 
Sigui ripití, ku bo boka slap kontinuamente ta kou.
Sin djente den un ritmo di bo so? Machi leu, hei!
Ta strika bo ta strika dril ku kaki ku kashimir òf ta un karisia.
Di den pasado bo ke rebibá ku bo mannan korkobá.
Den konstante moveshon? Machi kèns, ta friu bo tin den tempu.
Di kalor òf ta miedu di etèrnidat ta pone bo garganta.
Tur na lòpchi tambaliá pa indiká ku nò, ainda nò? 
Machi prenda, ku bo benanan di kalki, bo lomba di baul.
Bo wowonan sin lus, mi ke bo pa mi bebi:
Zoyabo – yayabo – stimabo maske ta ún anochi, promé bo bira.
Inmóbil promé bo bira kos.
